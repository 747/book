# 丹道第十三

昔秦王既掃六合。入海求藥為鯨所阻。乃連弩射殺之。漢武亦好神仙之術。而徒誅文成樂通。卒無所獲。後世煉丹餌朮之徒。未嘗絕於世。彼金丹大道者。有內丹。有外丹。內丹者。吐氣納神也。外丹者。燒鼎煉金也。其術多玄奧莫解。周易叄同契。抱朴子載焉。今信之者鮮矣。然近有奇術。投諸機器。可以告往知來。聞一識十。人不之預而智每敵於人者。號曰深度學習。然趨之者若鶩。窮其理者寥寥。比其煉也。每每耗時經日。乃至於月。比其成也。或神機如響。或闇昧無覩。得其方者著之。洋洋然誇諸天下。失之者易之。營營然冀有所得。吾儕每戲言。此誠當代之煉金術也。

是道也。其術繁多。有旋積。有循環。有生成對抗。有長短記憶。不可勝數。其理則一宗。何耶。法人之學也。遍觀龜鑑。覓其事理。推被萬事而不爽。初。其未煉也。機器也茫昧然。問以一事。胡亂以答。或驗或否。然則有成例千千萬萬。悉令觀而課之。每驗輒褒之。否輒譴之。乃漸知趨利避害。去偽存真。如水流逐低。草木向陽然。漸進正理也。驗者彌多。否者彌少。正理昭昭。金丹成矣。

今以旋積爐為例。旋積爐者。多用以觀圖識物也。譬有一畫。不知所圖者犬耶。馬耶。乃取萬千馬圖。萬千犬圖使習之。乃漸知犬馬之同異。或既知其為馬圖也。然不知馬之所在。或放南山。或馳平野。或浴溪澗。或飲城窟。乃取萬千馬圖既知馬之所在者。令習之。乃能指馬於山野溪窟中。

其圖者。細點所積也。如十字挑花然。行行列列。近觀為點。遠乃為紋。故曰圖者。色之列列也。

旋積爐之作也。有旋積煉。有池化煉。有平化煉。有網罟煉云。計開。

- 旋積煉者。遍觀全圖之細處。提煉其要義。另作數圖。是特徵圖也。
- 池化煉者。取特徵圖之尤要者而棄其餘也。
- 平化煉者。縱連其行。深綴諸圖。盡化為一列也。
- 網罟煉者。入一列。出一列。彼列之數悉連於此列。密密重重。氣數相通。如網罟然。

合諸煉乃為一爐。其丹者。數列也。然狀不定。或列。或列列。或列列列列。其爐之煉也。取成丹萬對入之。每煉為一還。九還之後。欲其入丹漸近出丹。千遍為之。是爐成矣。乃以他丹入之。罔不驗焉。

```
吾嘗觀「「檀瑟葫蘆」」之書。方悟
「造丹爐」「備丹爐」「畫丹爐」「煉金丹」「載丹」「丹變」
「入丹煉」「旋積煉」「池化煉」「平化煉」「網罟煉」
「若盧」「朔馬」「挖丹」「純度」「類熵」「浮卅二」之義。

吾有一數。曰三十二。名之曰「縱橫」。
吾有一數。曰二十四。名之曰「類數」。

吾有一術。名之曰「造旋積爐」。是術曰。
	
	吾有一列。名之曰「入形」。充「入形」以「縱橫」以「縱橫」以一。
	
	吾有一列。名之曰「九還丹道」。
	
	吾有一物。名之曰「一還」。其物如是。
		物之「「煉法」」者。術曰「入丹煉」。
		物之「「丹形」」者。列曰「入形」。
	是謂「一還」之物也。充「九還丹道」以「一還」。
		
	吾有一物。名之曰「二還」。其物如是。
		物之「「煉法」」者。術曰「旋積煉」。
		物之「「練形」」者。數曰五。
		物之「「練深」」者。數曰三十二。
		物之「「出法」」者。言曰「若盧」。
	是謂「二還」之物也。充「九還丹道」以「二還」。
		
	吾有一物。名之曰「三還」。其物如是。
		物之「「煉法」」者。術曰「池化煉」。
		物之「「池形」」者。數曰二。
		物之「「步虛」」者。數曰二。
	是謂「三還」之物也。充「九還丹道」以「三還」。	
	
	吾有一物。名之曰「四還」。其物如是。
		物之「「煉法」」者。術曰「旋積煉」。
		物之「「練形」」者。數曰五。
		物之「「練深」」者。數曰六十四。
		物之「「出法」」者。言曰「若盧」。
	是謂「四還」之物也。充「九還丹道」以「四還」。	
		
	吾有一物。名之曰「五還」。其物如是。
		物之「「煉法」」者。術曰「池化煉」。
		物之「「池形」」者。數曰二。
		物之「「步虛」」者。數曰二。
	是謂「五還」之物也。充「九還丹道」以「五還」。			
		
	吾有一物。名之曰「六還」。其物如是。
		物之「「煉法」」者。術曰「旋積煉」。
		物之「「練形」」者。數曰三。
		物之「「練深」」者。數曰六十四。
		物之「「出法」」者。言曰「若盧」。
	是謂「六還」之物也。充「九還丹道」以「六還」。		
		
	吾有一物。名之曰「七還」。其物如是。
		物之「「煉法」」者。術曰「平化煉」。
	是謂「七還」之物也。充「九還丹道」以「七還」。	
		
	吾有一物。名之曰「八還」。其物如是。
		物之「「煉法」」者。術曰「網罟煉」。
		物之「「眼數」」者。數曰五百十二。
		物之「「出法」」者。言曰「若盧」。
	是謂「八還」之物也。充「九還丹道」以「八還」。			
		
	吾有一物。名之曰「九還」。其物如是。
		物之「「煉法」」者。術曰「網罟煉」。
		物之「「眼數」」者。數曰「類數」。
		物之「「出法」」者。言曰「朔馬」。
	是謂「九還」之物也。充「九還丹道」以「九還」。			
		
	施「造丹爐」於「九還丹道」。名之曰「爐」
	施「備丹爐」於「爐」於「挖丹」於「純度」於「類熵」
	
	施「畫丹爐」於「爐」。書之。
	乃得「爐」。
	
是謂「造旋積爐」之術也。

吾有一術。名之曰「煉丹」。欲行是術。必先得二言。曰「入址」曰「出址」。是術曰。
	吾有一言。曰「「未煉其丹。先造其爐。」」。書之。
	施「造旋積爐」。名之曰「爐」。
	吾有一言。曰「「丹大甚。須待其載而後煉也。」」。書之。
	
	吾有一術。名之曰「開煉」。欲行是術。必先得一列。曰「諸丹」。是術曰。
		夫「諸丹」之一。名之曰「生入丹」。
		夫「諸丹」之二。名之曰「生還丹」。
		
		施「丹變」於「生入丹」於「浮卅二」。加二百五十五於零。取二以施「丹商」。名之曰「入丹」
		施「丹變」於「生還丹」於「浮卅二」。名之曰「還丹」
		
		吾有一言。曰「「丹既載。乃起爐也。」」。書之。
		
		吾有一物。名之曰「策」。其物如是。
			物之「「同煉」」者。數曰三百二十。
			物之「「日數」」者。數曰一百。
			物之「「分驗」」者。數曰零又五釐。
		是謂「策」之物也。
		
		施「煉金丹」於「爐」於「入丹」於「還丹」於「策」。
		
	是謂「開煉」之術也。
	
	吾有一列。名之曰「諸址」。
	充「諸址」以「入址」
	充「諸址」以「出址」
	施「載丹」於「諸址」於「開煉」。
	
是謂「煉丹」之術也。

```

此其所以用也。欲窮其理者。必先習微積分。線性代數。概率論云云。博雅君子探微焉。