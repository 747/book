# 學算第三

古有周髀海島九章云。後世疇人輯之曰十書。古希臘國畢氏曰。萬物皆數。乃知算學者中外所重。今編程之用亦多。究其本原。亦皆算焉。而算之本原。曰加。曰減。曰乘。曰除。書如是。

```
加一以二。書之。
減二以一。書之。
乘二以三。書之。
除八以四。書之。
```

或問曰。此易耳。三尺兒亦能算也。胡用機器為。曰。試問九萬八千七百六十五乘三千四百五十六。又當幾何。當謝不能也。乃令機器算之。轉瞬可曉。

```
乘九萬八千七百六十五以三千四百五十六。書之。
```

乃得

```
三億四千一百三十三萬一千八百四十
```

又算有繁複非一步可得者。當如是。

```
加七十五以二。乘其以九。減其以三十六。除其以二。加其以五百。書之。
```

乃得

```
八百二十八又五分
```

以上加減乘除之法。算術者。既知其算。乃習其數。曩者朱氏算學啟蒙有大數之類。小數之類。然近世多不用。今斟酌眾說。尊實用。點定如是。

大數之類。一。十。十一曰百。十百曰千。十千曰萬。十萬。百萬。千萬。萬萬曰億。萬億曰兆。萬京曰陔。萬陔曰秭。萬秭曰壤。萬壤曰溝。萬溝曰澗。萬澗曰正。萬正曰載。

小數之類。漠者。兆分之一。十漠曰渺。十渺曰埃。十埃曰塵。十塵曰沙。十沙曰纖。十纖曰微。十微曰絲。十絲曰毫。十毫曰厘。十厘曰分。十分曰一。