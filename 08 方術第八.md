# 方術第八

抱朴。參同。萬畢。古之方術書也。周髀。九章。海島。古之算術書也。孫吳。三略。六韜。古之兵術書也。術者竟何。成法也。夫人之初任一事。有成有敗。或得或失。卒不知孰為可法。君子仰觀前人之殷鑒。俯羅不易之步驟。為法為道。名之曰術。後人循之遵之。成事因之。

今編程亦有術也。何耶。唯取步驟而名之也。令機器聞其名而知其謂。不待每每絮絮道之而後明也。既定其步驟。雖欲施之百遍。但稱名可矣。故云。術亦變數之類也。吾聞有尤矜此者。號曰。術亦數。以銘座右也。今重敘問天地好在之例如是。示術之用。

```
吾有一術。名之曰「問天」。是術曰。
	吾有一言。曰「「天地。好在否」」。書之。
是謂「問天」之術也。
```

施如是。

```
施「問天」。

為是九遍。施「問天」也。
```

又凡術多有參數。有得數。參者入也。得者出也。點鐵成金者。參者鐵也。得者金也。老物化形者。參者獸也。得者人也。玄女錢米者。參者一文十粒。得者一貫盈桶也。金丹大道者。参者铅丹砂硫磺硝石云。得者還丹也。或問曰。無參者有之乎。無得者有之乎。曰。有也。左慈釣鱸。無中生有。魑魅遁形。有化於無。養丹吐氣。無終歸無。九章算術有更相減損術。見於前循環之章。今術之。以示參得之用如是。

```
吾有一術。名之曰「更相減損」。欲行是術。必先得二數。曰「甲」曰「乙」。乃行是術曰。
  恆為是。
    若「甲」等於「乙」者。
      乃止。
    或若「甲」大於「乙」者。
      減「甲」以「乙」。昔之「甲」者。今其是矣。
    若非。
      減「乙」以「甲」。昔之「乙」者。今其是矣。
    也。
  云云。
	乃得「甲」。
是謂「更相減損」之術也。
```

施如是。

```
施「更相減損」於九十一。於四十九。書之。

施「更相減損」於八十八。於五十六。書之。

施「更相減損」於九百七十。於四。書之。
```

乃得七。八。二諸數。