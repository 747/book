# 宏略第十四

夫先秦以降。文言用世已逾千年矣。其之同喻一義也。亦可洗鍊。亦可綺麗。亦可鏘鏘。亦可靡靡。或高古詰聱。或淺白俗易。是作者之風姿為顯矣。是文辭之變化亦無窮矣。夫編程者。辭有定式。易一字輒其程序不行。或病其文繁瑣。亦無可為也。故作「宏」。夫宏。唯一言易一言。所以增改其文法也。曩言「有犬臥於通衢。逸馬蹄而殺之。有馬逸於街衢。臥犬遭之而斃」者。為宏。乃曰「逸馬殺犬於道」。故或曰。尋常者。以編程語言編程。以宏者。編程編程語言也。

宏法。以「或云」謂舊文。以「蓋謂」云所易何。凡通用辭。如術之参者。皆以引號括之。今以為「書之」作新文法如是。

```
或云「「書「甲」焉」」。
蓋謂「「吾有一言。曰「甲」。書之」」。

注曰「「宏備矣。試用之」」
吾有一數。曰五十。名之曰「大衍之數」。

夫「大衍之數」。書之。
注曰「「是舊文法也」」

書「大衍之數」焉。
注曰「「是新文法也」」
```

故著十四篇。有明義。有變數。有算術。有決策。有循環。有行列。有言語。有方術。有府庫。有格物。有克禍。有圖畫。有丹道。有宏略也。

- 明義者
- 變數者
- 算術者
- 決策者
- 循環者
- 行列者
- 言語者
- 方術者
- 府庫者
- 格物者
- 克禍者
- 圖畫者
- 丹道者
- 宏略者

此淮南所謂置之尋常而不塞。布之天下而不窕也。